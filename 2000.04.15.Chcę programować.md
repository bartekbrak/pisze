Hej Ida,

Podsumowując:

1. zacznij czytać jakąś książkę z zadaniami z programowania, na przykład
https://learnpythonthehardway.org/book/,
2. Pójdź na jakieś darmowe warsztaty z programowania, znajdź je na Meetup
albo Fb,
3. Wymyśl projekt, który chcesz wykonać, nie musi być realistyczny i opisz
go.

Mniejsze:

- Żeby łatwiej zadawać mi pytania, dołącz do mojego Slacka (forum).
Powinnaś zaraz dostać linka.

re 1: książka

Ważne, żeby była długa, w przeciwieństwie do jakichś wpisów na blogach
czy tutoriali, tak, żeby mieć kontakt z problemem przez długi czas. Długie
utrzymywanie uwagi nad jednym tematem jest ważne, choć może być
frustrujące na początku, bo nie jest jasne co wyniknie z tej lektury.
Krótkie wpisy o technologii budują raczej powierzchowną wiedzę, najpierw
trzeba wybudować jakiś rdzeń. Nie jest aż tak ważne, od jakiej technologii
zaczniesz, bo nie ma jak tego na początku zdecydować, trzeba więc spróbować
czegoś co ma dobra reputację i wyciągnąć wnioski. Polecam
https://learnpythonthehardway.org/book/, a potem dopiszę jeszcze jedną, jak
podpytam Anetę.

re 2: warsztaty

Ważne jest na początku, żeby oprócz samej nauki mieć jak najwięcej
kontaktu z samymi programistami i programistkami, żeby dowiadywać się czym i
jak się zajmują z pierwszej ręki. Mieć kogoś kogo można zapytać o coś i
całkiem przypadkowo dowiedzieć się kilku rzeczy, o których nie wiedział
się, że można o nie zapytać. Generalnie networkingu nie trzeba chyba
reklamować, ma wszystko to czego brakuje w książce. Nie jest ważne na razie
wybranie właściwej technologii, tak jak ważne jest samo wychodzenie do
ludzi, wo właściwych ludzi i praca nad syndromem oszusta, "impostor
syndrome", między innymi.

Polecam Django Girls, ale to impreza cykliczna i akurat jej w Londynie nie ma,
mimo to przeczytaj stronę https://djangogirls.org/london/ i szukajmy
podobnych. Buduje się tam bloga i poznaje podstawy backendu - Django i
frontendu. Znam ludzi, którzy to organizują i gwarantuję, że są
super pomocni.

re 3: pomysł

Opisz w kilku zdaniach pomysł. Jaki problem rozwiązuje? Jak ma wyglądać?
Jaka jest jego główna funkcja, a jakie są poboczne, jeżeli jakieś w ogóle
są. Podam przykład swojego opisu:

```
Pomysł: Szuflada programisty. Projekt skierowany do programistów. Jest to
strona z listą pomysłów, których nie zdążymy już wykonać z braku czasu,
a nie chcemy, żeby się zmarnowały. Zstrona zawiera listę projektów
różnych autorów z krótszym bądź dłuśzym opisem. Inni programiści mogą
pomysły ze strony "podkradać" i rozwijać, przez co pomysł nie upada - autor
pomysłu cieszy się, że coś powstało, "pomysłobiorca" ma projekt, który
może wykonać do swojego portfolio, kiedy jemu samemu brakuje pomysłu.
```
